---
title: "Webáruház készítés WooCommerce-el"
date: "2024-07-20"
tags: ["woocommerce", "wordpress"]
thumbnail: "/img/blog/webaruhaz-keszites-woocommerce-el.png"
thumbnailAlt: ""
---

<p class="lead">A WooCommerce egy népszerű e-kereskedelmi megoldás, bővítmény WordPress-hez, aminek segítségével akár saját magunk is készíthetünk, beállíthatunk egy használható online áruházat.</p>

Természetesen itt is igaz ugyanaz, ami WordPress esetében bármikor: az hogy el tudjuk magunk is készíteni nem feltétlenül jelenti azt, hogy egy optimális megoldást kapunk. Ha ezt észben tartjuk, és egy kicsit technikailag is képben vagyunk, valamint hajlandóak vagyunk beletenni a munkát, egész költséghatékonyan tudunk majd elindulni.

A webáruház fejlesztés mindig egy bonyolult feladat lesz. Azon ne lepődjünk meg, ha az általunk készített oldalt nehéz lesz továbbfejleszteni, vagy ha idővel elkezd néhány érdekes bug-ot produkálni. Egy WooCommerce webshopban rengeteg változó van, látszólag sok mindent meg tudunk oldani bővítményekkel, ami néha visszaüthet.

**Amennyiben egyedi igényünk van, úgy lehet, hogy az elején érdemes már szakember segítségét kérnünk, aki kimondottan [WooCommerce-re specializálódott fejlesztő](https://conedevelopment.com/hu/szolgaltatasaink/woocommerce-fejlesztes/).** Rengeteg nagyobb, későbbi buktatót lehet kiküszöbölni, ha már az elejétől körültekintően tervezünk.

## Mi a WooCommerce?

A [WooCommerce](https://woocommerce.com/) egy WordPress bővítmény, amit tekinthetünk first-party-nak. Mindez azt jelenti, hogy a legnagyobb WordPress-hez köthető fejlesztő cég készíti (akik az open source kód fenntartásában is komolyan kiveszik a részüket), az Automattic, ami a wordpress.com-ot üzemelteti és akinek az alapítója a WordPress egyik eredeti szerzője volt. Ez egész nagy garanciát jelent a hosszútávú támogatásra.

**Jelenleg több, [mint 5 millió WooCommerce webáruház érhető el online](https://trends.builtwith.com/shop/WooCommerce), ez egy hatalmas szám.** A WordPress népszerűségének köszönhetően a Woo is hatalmas piacot ér el és fed le, ha webáruházakról van szó.

[![Mi a WooCommerce?](https://img.youtube.com/vi/1KahlicghaE/maxresdefault.jpg)](https://youtu.be/1KahlicghaE?si=XBN0hAUxZpQDwApH)

Jelenleg a Woo legnagyobb vetélytársa a Shopify, ami szintén egy nagyon népszerű e-commerce megoldás. A lényeges különbség a kettő között, hogy a Shopify egy jóval zártabb rendszer, amit nem hosztolhatunk saját magunk. Értelemszerűen az egyik nagyobb előnye is ebből ered, mivel könnyű vele létrehozni egy egyszerűbb webshopot végfelhasználóként is.

## Miért válasszuk a WooCommerce-et webshophoz?

Természetesen nem csak a Woo az egyedüli jó megoldás, ha e-commerce-ről van szó, azonban biztos, hogy az egyik legrugalmasabb. Nézzük, miért lehet jó választás!

### 1. Elérhető bővítmények és témák tömkelege

A WooCommerce talán legnagyobb előnye a népszerűsége, amiből következik, hogy rengetegen fejlesztenek hozzá kiegészítőket.

A minél nagyobb verseny a végfelhasználónak jó:
szinte minden igényre találunk megoldást bővítmény formájában, többnyire éves díj ellenében.
Egy problémát nem csak egy fejlesztő oldott meg, ami azt jelenti, hogy válogathatunk.

Természetesen számos megbízható bővítményt találunk ingyenesen is, viszont érdemes fizetős bővítményekkel számolnunk. A legnépszerűbb modell ma a [freemium](https://hu.wikipedia.org/wiki/Freemium), ha WordPress bővítményről van szó. Az árkategória durván $29 - $199 dollárig terjed.

### 2. WordPress-re épül, ismerős lesz a felület

Ha már láttunk WP-t, akkor sok meglepetés nem ér majd minket, mivel a bővítmény egy nagyon jó integráció.

A kezelőfelület bonyolultabb, mintha egy sima blogot kezelnénk, mivel egy online shop kezelése is az, azonban ismerős lesz és elérhetőek lesznek az általános WordPress funkciók.

### 3. Egyszerű telepíteni és beállítani, akár magunknak is megcsinálhatjuk

Ezt részben már érintettük korábban és valóban egy fontos szempont. Nem mindenki tud (egyből), vagy akar megbízni egy szakembert a webáruháza elkészítéséhez.

Ha tudod mire van szükséged, elfogadod a korlátokat, akkor ez egy olyan feladat, aminek te is neki állhatsz.


### 4. Jó jelentések és statisztika

Minden kereskedelmi üzlet egyik legfontosabb eszköze a statisztika. Az, hogy látod az eladásaidat valós időben, össze tudod őket hasonlítani, elemezheted a trendeket alapvető és fontos szempont.

Google Analytics-el kiegészítve a [WooCommerce statisztika](https://woocommerce.com/document/woocommerce-analytics/) egy ütős adathalmaz lehet a kezedben, aminek a segítségével további optimalizációkat és iterációkat valósíthatsz meg, adattal alátámasztva.

### 5. Szinte végtelen lehetőségek az értékesítésnél

Bármit eladhatsz, legyen az fizikai, digitális termék, vagy szolgáltatás. Lehet komplett webshopod több ezer termékkel és variációval, vagy csak egy termék.

Egy olyan bővítménnyel, mint a [WooCommerce Subscriptions](https://woocommerce.com/products/woocommerce-subscriptions/), kombinálva egy [SimplePay fizetési kapuval](https://simplepay.conedevelopment.com/) akár ismétlődő szolgáltatást, előfizetést is árulhatsz.

### 6. Egészen költséghatékony lehet

Az hogy a végén mennyibe kerül beüzemelni és üzemeltetni egy webáruházat változó és egyedi. Woo-ra azonban igaz, hogy olcsóbb, mint egy egyedi (például Laravel alapú) megoldás, akkor is ha fejlesztőkkel készíttettük el.

Ha magunknak csináljuk, akkor értelemszerűen még inkább költséghatékony.

Fenntartást illetően a legtöbbet a minőségi elvárásaink és az shopunk forgalma számít majd.

### 7. Skálázható

Veled és az vállalkozásoddal növekedhet. Egyszerűen lehet elindulni kicsiben, majd skálázni az igényeidnek megfelelően.

Ahogy már korábban is jeleztük, úgy itt is kiemelten fontos, hogy a skálázás leginkább akkor működik, ha gondosan megtervezed az alapokat. Ez azt jelenti, hogy kevés függőséged van, minőségi bővítmények és nincs végtelen adatbázis lekérés.

Korán megfogni a problémákat mindig egyszerűbb, mint kijavítani őket egy már éles oldalnál, aminek a bevétele kritikus.

A [WordPress webáruház skálázásról](https://conedevelopment.com/hu/wordpress-webaruhaz-skalazasa/) írtunk korábban egy hasznos bejegyzést.

## Mennyibe kerül egy WooCommerce webshop?

[Erre egyszerű válasz nem lesz, mindig egyedi](https://conedevelopment.com/hu/egy-wordpress-weboldal-fenntartasanak-koltsegei/). Ha csak a fenntartást nézzük, akkor számolnunk kell a hosztinggal, fizetős bővítményekkel és általános karbantartással éves szinten.

A fejlesztés költségét illetően is lehet nagy a szórás, amit nagyrészt az igényeink határoznak meg. Egy kisebb feladat is sok munkaórát jelenthet, de számos általános nagyobb és egyedi feladat is van, mint egy CRM integráció készletkezelés végett.

## WooCommerce hátrányai

Mint mindennek, úgy a WooCommerce használatnak is vannak hátrányai. Értelemszerűen ez a cikk inkább szól arról, hogy miért jó választás, de mégis fontos hangsúlyozni néhány hátrányát is. Ezek a hátrányok többnyire mind megfelelően kezelhetőek.

- **Erőforrás igényes.** A WordPress általában az, Woo-val (mellé még nyelvesítéssel, Elementor témával) kombinálva már okozhat olyan problémákat, amiket nehéz feloldani újraírás nélkül.
- **Komplikált lehet.** Ha magunk készítenénk az áruházunkat megtehetjük, azonban egész gyorsan lehet bonyolult. Nagy az esély, hogy egy célzott e-commerce megoldás, mint a Shopify jobb megoldást nyújt nekünk a korlátozottabb funkcióival.
- **Könnyebben hekkelhető.** Ha nem frissíted a weboldalt (témát, bővítményt), akkor bizony könnyebben fogják feltörni. Idáig nem szabad eljutni, a megfelelő, legalább havi karbantartást be kell ütemezni.
- **Magával hozza azt, ami WordPress.** Ez általában a sok felesleget (bloat) jelenti. Hozzáértő fejlesztéssel és odafigyeléssel csökkenthető.
- **Meg kell fizetnünk.** Hiába open source, a legtöbb bővítményt éves díj ellenében árulják. Ha van 4-6 fizetős bővítményünk, azt már érezni fogjuk a kiadás oldalon.

## wordpress.com és wordpress.org

A WooCommerce egy olyan megoldás, amit általában te hosztolsz, vagyis te vásárolod hozzá a szervert, majd telepíted. Ellentétben egy Shopify, Shoprenter, vagy Unas webáruházzal, ahol bérled azt havi, vagy éves díj ellenében.

Ettől függetlenül a [wordpress.com](https://wordpress.com/)-ot használva te is “bérelhetsz” WooCommerce-et és használhatod hasonlóan, mint a Shopify-t. Nem a te gondod lesz a telepítés, a szerver felügyelete. Veszel egy kész szolgáltatást, amit aztán testre szabsz és kezded az értékesítést.

**Itt fontos megjegyezni, hogy két WordPress van:**

- az open source wordpress.org, ami az alkalmazás fejlesztését felügyeli szabad keretek között. Bárki hozzáférhet, használhatja, fejlesztheti, bővítheti a WordPress forráskódját, a kód mindenkié.
- A legnagyobb kereskedelmi WordPress megoldás a wordpress.com, ami az Automattic szolgáltatása. Itt vásárolhatsz kész, prémium megoldást, ami a nagyon jó minőségű szervert jelenti, majd testre szabod, ahogy szeretnéd.

## Válasszuk a WooCommerce-et a webáruházunkhoz

Szerintünk a Woo egy tökéletes választást szinte minden webshophoz. Ha nagyon egyedi igényed van, nagyon nagy teljesítményre van szükséged, akkor általában már mi is egyedi fejlesztést javaslunk. De ezt szinte mindig a fejlesztőid fogják meghatározni. Ami nekünk már nem fér bele másnak még bőven. Mi alapvetően a fenntarthatóságot és a megfelelő támogatást szoktuk előtérbe helyezni.

Ha figyelembe veszed a fent leírtakat, a rendszer előnyeit és hátrányait, akkor nem gondoljuk, hogy nagyon mellényúlhatsz ezzel a kiegészítővel, ha online értékesítésről van szó.
