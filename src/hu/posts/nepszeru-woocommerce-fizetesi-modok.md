---
title: "Népszerű WooCommerce fizetési módok"
date: "2024-06-10"
tags: ["woocommerce", "fizetési-kapu"]
thumbnail: "/img/blog/nepszeru-woocommerce-fizetesi-modok.png"
thumbnailAlt: ""
---

<p class="lead">A WooCommerce és WordPress kombinációja az egyik, ha nem a legnépszerűbb webáruház megoldás napjainkban. Egyszerűen készíthetünk jó minőségű áruházakat, amiket aztán relatív könnyen tudunk skálázni, tovább fejleszteni.</p>

A WooCommerce - ahogy a WordPress - előnye az, hogy számos kész integrációt vásárolhatunk hozzá, amiket ha figyelmesen választunk ki és minimalizáljuk a számukat még az oldalunk is kezelhető marad.

Webáruházaknál az egyik alapvető és első integráció a fizetési kapu. Fizetési kapun értjük a vásárlásnál használt fizetési megoldás integrációját, mint a SimplePay, vagy Barion.

**Woo-hoz rengeteg megoldás közül választhatunk, legyen az globális, vagy inkább helyi megoldás.** Mindenki megtalálhatja a vállalkozásának a legmegfelelőbbet, azonban ehhez érdemes egy kicsit kutakodunk is.

Általánosságban elmondható, hogy itthon a magyar fejlesztésű, tulajdonú online fizetési megoldásokat részesítjük előnyben, mint a SimplePay vagy a Barion. Természetesen ez nem jelenti azt, hogy a többit ne használnák sokan itthon is. Mi például a Stripe-pot szoktuk használni, ki mit preferál. Előnye és hátránya mindegyiknek van és lesz. Ami a felhasználók szerencsére, hogy van miből választani.

<div class="brand-logo">
    <img src="/img/logo/simplepay.svg" alt="SimplePay">
</div>

## SimplePay WooCommerce fizetési kapu

A SimplePay fizetési megoldása valószínűleg a legnépszerűbb Magyarországon, ha webáruházakról, online vásárlásról van szó. Ezen keresztül fizetjük a parkolást, a telefonszámlát, vagy a vonatjegyet. Éppen ezért nem meglepő, hogy WooCommerce esetében is nagyon elterjedt.

Mindez annak is köszönhető, hogy az OTP megoldása, ami hazánk legnagyobb bankja, a bizalom adott, valamint az is.

### Miért jó választás SimplePay?

- Magyar fejlesztési fizetési megoldás.
- Nagyon elterjedt, szinte mindenkinek használható lesz, mivel nem csak egy webáruház fizetési megoldást ítanak, hanem külön alkalmazást is a vásárlóknak Simple néven.
- A fiók regisztrációnak és a kártyatárolásnak köszönhetően könnyű vele újra fizetni.
- Bankfüggetlen. Habár az OTP terméke, bármelyik banknál vezethetjük a számlát.
- A személyes támogatás, support jónak mondható, gyorsan reagálnak.
- Online szerződés, videós személyazonosítás.
- Amennyiben szeretnénk bankkártyás fizetést kezelni az üzletünkben személyesen is, úgy POS-terminált is igényelhetünk.
- Több pénznem kezelése, mint HUF, EUR, USD.

Ehhez a megoldáshoz [saját integrációt fejlesztettünk](https://simplepay.conedevelopment.com/), amit már öt éve támogatunk. Ha arra vagy kíváncsi, hogy hogyan kell szerződnöd és beállítanod keresd fel a [támogatói oldalunkat](https://simplepay.conedevelopment.com/tamogatas/igy-hasznald/a-simplepay-fizetesi-kapu-beallitasanak-menete/).

<div class="brand-logo">
    <img src="/img/logo/barion.svg" alt="Barion">
</div>

## Barion WooCommerce fizetési kapu

A [Barion](http://localhost:8080/hu/barion-fizetesi-kapu-woocommerce-aruhazakhoz/) a SimplePay legnagyobb, szintén magyar tulajdonú konkurense az online, integrálható fizetési megoldások területén. Dinamikusan fejlődő megoldás, ami már 16 országban érhető el, több mint 400 000 felhasználóval és 15 000 kereskedővel.

Nem csak fizetést vehetünk igénybe, hanem komplett ecommerce megoldást, mint a Pixel névre hallgató összetett analitika megoldás.

### Miért jó választás a Barion?

- Magyar fizetési megoldás.
- Nincs belépési díj, könnyen kalkulálható költségek.
- Komplett e-kereskedelmi megoldásokat kínál, mint a fizetés, statisztika, hirdetéskezelés.
- A Barion appal egyszerűen fizethetünk akár egymásnak is (elektronikus pénztárca), magánszemélyként.
- 8 nyelven érhető el.
- Elfogadott pénznemek: EUR, USD, CZK, HUF.
- Magas szintű csalásvédelem.

Ha egy jól támogatott, [prémium WooCommerce Barion integrációt](https://barion.conedevelopment.com/) keresel, akkor a miénk is jó választás lehet.

<div class="brand-logo">
    <img src="/img/logo/stripe.svg" alt="Stripe">
</div>

## Stripe WooCommerce fizetési kapu

Ha vásároltál már online - külföldön -, akkor szinte biztosan fizettél Stripe-pal. A Stripe globálisan talán a legnépszerűbb online kártyás fizetési megoldás. Az ír alapítású cég startupból vált piac és világvezetővé, ha webáruház integrációról van szó.

Jelenleg 46 országban tudjuk használni, ami hatalmas elérésnek számít. Komolyan gondolják a fejlesztők támogatását és az egyszerűséget, aminek nagyrészt a sikerüket is köszönhetik. Stripe-pal fejleszteni az egyik legjobb élmény köszönhetően a jó dokumentációnak. Használatához csupán egy regisztrációra van szükségünk.

### Miért jó választás a Stripe?

- Szinte hibátlan UX. A Stripe nem véletlenül piacvezető fizetési szolgáltatás, nagyon sok ismert mintát ők határoznak meg.
- Globális elérés és ismeretség, több mint 46 támogatott ország.
- Átlátható árazás, nincs csatlakozási költség.
- Legjobb fejlesztői támogatás.
- Veled növekszik. Minél több fizetést kezelsz vele annál jobbak lesznek a lehetőségeid.
- Több, mint 135 pénznemet támogat.
- Számtalan kiegészítő szolgáltatás, mint a fizikai kártyaolvasó, vagy számlázás.

A Woo által fejlesztett [1st-party bővítmény](https://woocommerce.com/products/stripe/) segítségével integrálhatjuk a saját WordPress alapú webáruházunkba.

<div class="brand-logo">
    <img src="/img/logo/paypal.svg" alt="PayPal">
</div>

## PayPal WooCommerce fizetési kapu

A PayPal az egyik első, igazán elterjedt online fizetési megoldás. Ők fektették le azokat az alap koncepciókat, amikkel ma is találkozunk, mint a digitális pénztárca, valamint nagy szerepük volt az online kártyás fizetés elterjedésében.

### Miért jó választás a PayPal?

- Globálisan nagyon ismert.
- Egyszerű szerződéskötés.
- Globális megoldás, rengeteg támogatott országgal.
- Ingyenes WooCommerce integráció.
- Komplett kereskedelmi megoldást kínál.
- Digitális pénztárca.

Woo-hoz szintén [1st-party bővítményként érhető el](https://woocommerce.com/products/woocommerce-paypal-payments/), mint talán az egyik legrégebbi fizetési kapu.

<div class="brand-logo">
    <img src="/img/logo/paylike.svg" alt="Paylike">
</div>

## Paylike WooCommerce fizetési kapu

A Paylike egy 2015-ös Dán alapítású fizetési megoldás, ami lehet, hogy idehaza kevésbé ismert, de Európában egészen elterjedt.

### Miért jó választás a Paylike?

- Alacsony díjak.
- Szinte azonnali kezdés. Regisztráció után nincsen várakozási idő.
- Integráció nem csak Woo-val, de más népszerű megoldásokkal is.
- Egyéni fizetési űrlap, hogy úgy nézzen ki a fizetési felület, ahogy nekünk a legjobban megfelel.
- 13 támogatott pénznem.
- Heti kifizetések.
- Többnyelvű támogatás.


WooCommerce integrációhoz [1st-party bővítményt kínálnak](https://paylike.hu/plugins/woocommerce), aminek beállítása - akárcsak a többi megoldásnál - egészen egyszerű.
