---
title: "Népszerű WooCommerce fizetési módok"
date: "2024-06-10"
tags: ["woocommerce", "fizetési-kapu"]
thumbnail: "/img/blog/nepszeru-woocommerce-fizetesi-modok.png"
thumbnailAlt: ""
---

<p class="lead">A WooCommerce és WordPress kombinációja az egyik, ha nem a legnépszerűbb webáruház megoldás napjainkban. Egyszerűen készíthetünk jó minőségű áruházakat, amiket aztán relatív könnyen tudunk skálázni egy bizonyos szintig.</p>

A WooCommerce - ahogy a WordPress - előnye az, hogy számos kész integrációt vásárolhatunk hozzá, amiket ha figyelmesen választunk ki és minimalizáljuk a számukat még az oldalunk is kezelhető marad.

Webáruházaknál az egyik alapvető integráció a fizetési kapu. Fizetési kapun értjük a vásárlásnál használt fizetési megoldás integrációját, mint a SimplePay, vagy Barion.

Woo-hoz rengeteg megoldás közül választhatunk, legyen az globális, vagy inkább helyi megoldás.

<div class="brand-logo">
    <img src="/img/logo/simplepay.svg" alt="SimplePay">
</div>

## SimplePay WooCommerce fizetési kapu

A SimplePay fizetési kapu megoldása valószínűleg a legnépszerűbb Magyarországon, ha webáruházakról, online vásárlásról van szó. Ezen keresztül fizetjük a parkolást, a telefonszámlát, vagy a vonatjegyet. Éppen ezért nem meglepő, hogy WooCommerce esetében is ennyire elterjedt.

Mindez annak is köszönhető, hogy az OTP megoldása, ami hazánk legnagyobb bankja. A bizalom adott, valamint az is, hogy szeretünk hazai szolgáltatót választani.

### SimplePay előnyök:

- Magyar fizetési megoldás.
- Nagyon elterjedt, szinte mindenkinek használható lesz.
- A fiók regisztrációnak és a kártyatárolásnak köszönhetően könnyű vele újra fizetni.
- Bankfüggetlen. Habár az OTP terméke, bármelyik banknál vezethetjük a számlát.
- A személyes támogatás, support jónak mondható, gyorsan reagálnak.
- Online szerződés, videós személyazonosítás.
- Amennyiben szeretnénk bankkártyás fizetést kezelni az üzletünkben személyesen is, úgy POS-terminált is igényelhetünk.
- Több pénznem kezelése, mint HUF, EUR, USD.

### SimplePay hátrányok:

- A konkurenciához képest magas csatlakozási díj.
- A fejlesztői dokumentáció, támogatás lehetne jobb (habár láthatóan fejlődik).

Ehhez a megoldáshoz [saját integrációt fejlesztettünk](https://simplepay.conedevelopment.com/), amit már öt éve támogatunk. Ha arra vagy kíváncsi, hogy hogyan kell szerződnöd és beállítanod keresd fel a [támogatói oldalunkat](https://simplepay.conedevelopment.com/tamogatas/igy-hasznald/a-simplepay-fizetesi-kapu-beallitasanak-menete/).

<div class="brand-logo">
    <img src="/img/logo/barion.svg" alt="Barion">
</div>

## Barion WooCommerce fizetési kapu

A Barion a SimplePay legnagyobb, szintén magyar tulajdonú konkurense az online, integrálható fizetési megoldások területén. Dinamikusan fejlődő megoldás, ami már 16 országban érhető el, több mint 400 000 felhasználóval és 15 000 kereskedővel.

Nem csak fizetést vehetünk igénybe, hanem komplett ecommerce megoldásokat, mint a Pixel névre hallgató összetett analitika megoldás.

### Barion előnyök:

- Magyar fizetési megoldás.
- Nincs belépési díj, könnyen kalkulálható költségek.
- Komplett e-kereskedelmi megoldásokat kínál, mint a fizetés, statisztika, hirdetéskezelés.
- A Barion appal egyszerűen fizethetünk akár egymásnak is, magánszemélyként.
- 8 nyelven érhető el.
- Elfogadott pénznemek: EUR, USD, CZK, HUF.

### Barion hátrányok:

- A felsoroltak közül talán ez lehet a legkevésbé népszerű globálisan.

Ha egy jól támogatott, [prémium WooCommerce Barion integrációt](https://barion.conedevelopment.com/) keresel, akkor a miénk is jó választás lehet.

<div class="brand-logo">
    <img src="/img/logo/stripe.svg" alt="Stripe">
</div>

## Stripe WooCommerce fizetési kapu

Ha vásároltál már online - külföldön -, akkor szinte biztosan fizettél Stripe-pal. A Stripe globálisan talán a legnépszerűbb online kártyás fizetési megoldás. Az ír alapítású cég startupból vált piac és világvezetővé, ha webáruház integrációról van szó.

Jelenleg 46 országban tudjuk használni, ami hatalmas elérésnek számít. Komolyan gondolják a fejlesztők támogatását és az egyszerűséget, aminek nagyrészt a sikerüket is köszönhetik. Stripe-pal fejleszteni az egyik legjobb élmény köszönhetően a jó dokumentációnak. Használatához csupán egy regisztrációra van szükségünk.

### Stripe előnyök:

- Szinte hibátlan UX. A Stirpe nem véletlenül piacvezető fizetési szolgáltatás, nagyon sok ismert mintát ők határoznak meg.
- Globális elérés és ismeretség, több mint 46 támogatott ország.
- Apple Pay és Google Pay fizetési lehetőség is.
- Átlátható árazás, nincs csatlakozási költség.
- Legjobb fejlesztői támogatás.
- Veled növekszik. Minél több fizetést kezelsz vele annál jobbak lesznek a lehetőségeid.

### Stripe hátrányok:

- A tranzakciós díjak könnyen lehet, hogy itt lesznek a legnagyobbak.
- Szigorúan figyelnek a kereskedőkre (merchant), ha megszeged a felhasználási feltételeket, gyorsan felfüggeszthetnek.
- A végfelhasználói támogatás sokszor nem a legjobb.

A Woo által fejlesztett [1st-party bővítmény](https://woocommerce.com/products/stripe/) segítségével integrálhatjuk a saját WordPress alapu webáruházunkba.

<div class="brand-logo">
    <img src="/img/logo/paypal.svg" alt="PayPal">
</div>

## PayPal WooCommerce fizetési kapu

A PayPal az egyik első, igazán elterjedt online fizetési megoldás. Ők fektették le azokat az alap koncepciókat, amikkel ma is találkozunk, mint a digitális pénztárca.

### PayPal előnyök:

- Globálisan nagyon ismert.
- Egyszerű szerződéskötés.
- Globális megoldás, renteg támogatott országgal.
- Ingyenes WooCommerce integráció.
- Komplett kereskedelmi megoldást kínál.

### PayPal hátrányok:

- Magyarországon nem a legelterjedtebb, ma már találunk idehaza ismertebb megoldást is.

Woo-hoz szintén [1st-party bővítményként érhető el](https://woocommerce.com/products/woocommerce-paypal-payments/), mint talán az egyik legrégebbi fizetési kapu.

<div class="brand-logo">
    <img src="/img/logo/paylike.svg" alt="Paylike">
</div>

## Paylike WooCommerce fizetési kapu

A Paylike egy 2015-ös Dán alapítású fizetési megoldás, ami lehet, hogy idehaza kevésbé ismert, de Európában egészen elterjedt.

WooCommerce integrációhoz [1st-party bővítményt kínálnak](https://paylike.hu/plugins/woocommerce), aminek beállítása - akárcsak a többi megoldásnál - egészen egyszerű.

### Paylike előnyei:

- Alacsony díjak.
- Szinte azonnali kezdés. Regisztráció után nincsen várakozási idő.
- Apple Pay és Google Pay támogatás.
- Integráció nem csak Woo-val, de más népszerű megoldásokkal is.
- Egyéni fizetési űrlap, hogy úgy nézzen ki a fizetési felület, ahogy nekünk a legjobban megfelel.

### Paylike hátrányai:

- Talán egy kisebb és kevésbé ismert megoldásról van szó idehaza.

