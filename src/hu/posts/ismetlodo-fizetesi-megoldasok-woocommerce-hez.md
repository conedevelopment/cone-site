---
title: "Ismétlődő fizetési megoldások WooCommerce-hez"
date: "2024-08-10"
tags: ["wordpress", "woocommerce"]
thumbnail: "/img/blog/ismetlodo-fizetesi-megoldasok-woocommerce-hez.png"
thumbnailAlt: ""
---

**Az online ismétlődő fizetés ma már egy elterjedt formája bármilyen szolgáltatás, előfizetés értékesítésére. Segítségével automatán terhelhetjük a felhasználóink bankkártyáit többnyire havi rendszerességgel egy kisebb összeggel.**

## Ismétlődő fizetés technikai elvárások

Az ismétlődő fizetés esetében fontos megjegyezni, hogy nagyon számít a környezet, az aktuális rendszer. Ahhoz, hogy rendszeresen tudjuk terhelni egy bankkártyát, már egész sok feltételnek kell teljesülnie.

Ehhez a legtöbb esetben fejlesztőre, vagy más hozzáértő személyre lesz szükségünk. WordPress és Woo esetében elég lehet a WooCommerce Subscriptions bővítmény is, ami kifejezetten ezt a problémakört oldja meg, mint first-party bővítmény.

A rendszeres és automata terhelések technikailag már nem a legegyszerűbb megoldások. Kell hozzá egy megbízható szerver, egy kód, ami rendszeresen terhel, valamint megoldás arra, hogy bármilyen hibát debug-oljunk és feloldjunk.

A kezelendő változók száma nagy, így a hibák lehetősége is.

## WooCommerce és az ismétlődő fizetés

A lent felsorolt megoldások WordPress WooCommerce-re érvényesek és a [WooCommerce Subscriptions](https://woocommerce.com/products/woocommerce-subscriptions/) bővítmény szükséges hozzájuk, hogy tudjuk kezelni a feliratkozásokat (előfizetéseket).

A felsorolt fizetési kapuk integrálva vannak a Subscriptions bővítménnyel, aminek köszönhetően - különböző módon - kezelhetünk ismétlődő fizetéseket.

A bővítmény segítségével a felhasználók feliratkozhatnak a heti, havi vagy éves előfizetésekre. Azokat kezelhetik, lemondhatják, frissíthetik (upsell).

A bővítmény rengeteg dolgot old meg értékesítői oldalról, mint:

- lehetőséget ad manuális megújításra, az automata mellett.
- Mozoghatunk a csomagok között mind a két irányba.
- Értesítéseket küld a felhasználóknak automatán a megújítás előtt.
- Részletes jelentéseket készít.

## Elérhető és népszerű ismétlődő fizetési megoldások WordPress-hez

Korábban írtunk egy bejegyzést a magyar területen [népszerű Woo fizetési megoldásokról](/hu/nepszeru-woocommerce-fizetesi-modok/), ahol már leírtuk azok előnyeit, ezért itt külön ezt már nem részletezzük.

- **Amennyiben SimplePay-t szeretnénk használni az ismétlődő fizetés kezeléséhez**, úgy annak nincs akadálya. Ingyenesen nem tudunk olyan Woo bővítményről, ami ebben tud segíteni, mindenképpen fizetnünk kell érte. Többnyire az ismétlődő fizetés feláras szolgáltatás, az [általunk fejlesztett SimplePay bővítmény esetében nem](https://simplepay.conedevelopment.com/), itt megkapod az alap árért cserébe (egy ár, egy bővítmény). A beállítás menetéről részletes információt ebben a [bejegyzésben találsz](https://simplepay.conedevelopment.com/tamogatas/igy-hasznald/ismetlodo-fizetesek/).
- **Barion esetén is igaz minden, ami SimplePay esetében.** Fizetős bővítménnyel tudunk ismétlődő fizetést kezelni, általában felárért. Az általunk fejlesztett [Barion WooCommerce integrációnál](https://barion.conedevelopment.com/) nincs felár, az alapár ellenében már használhatod is.
- **Stripe esetében** [ingyenesen elérhető a 1st-party bővítmény](https://woocommerce.com/products/stripe/), ami támogatja az ismétlődő fizetést. Ahogy mindig, úgy a Stripe továbbra is a legrobusztusabb választás, ha online fizetés kezelésről van szó.
- **Paylike-hoz szintén** [ingyenesen érhető el](https://paylike.io/plugins/woocommerce) a 1st-party bővítmény, ami támogatja az ismétlődő fizetést.
- **PayPal esetében** a [Braintree-t kell keresnünk](https://woocommerce.com/products/woocommerce-gateway-paypal-powered-by-braintree/), amihez ingyenesen érhető el a bővítmény. A Braintree egy PayPal márka, ami kifejezetten az előfizetések kezelésére jött létre.
