---
title: "A kódot a weben frissíteni kell, legyen az weboldal, vagy alkalmazás"
date: "2024-03-12"
tags: ["fejlesztés"]
thumbnail: "/img/blog/a-kodot-a-weben-frissiteni-kell-legyen-az-weboldal-vagy-alkalmazas.jpg"
thumbnailAlt: "Update felirat Scrabble elemekből kirakva"
---

**A dolgok elavulnak, ez a világ rendje. Egy olyan korszakban élünk, ahol ez az elavulás elképesztő sebességre kapcsolt. A 2000-es évek elején még volt VHS, floppy és CD is. Ma már egyik sem.**

Az évi új iPhone kiadás csak egy példa a modern korból a felgyorsult technikai fejlődésre. Manapság az általános elavulási időt durván 5 évre tudjuk belőni, ami nagyon gyors.

Értelemszerűen ez nem egy kőbe vésett szabály, hiszen a régebbi dolgok is működnek és megoldják a problémáinkat. Ami a különbség az új dolgokkal - úgy öt év után - hogy jobban és hatékonyabban teszik mindezt.

Természetesen ez alól az elavulás alól van kivétel is, általában az olyan termékek, amik már nagyon régóta velünk vannak, mint például az személyautó. Ebben az esetben az az állítás, hogy jobb és hatékonyabb már nem egy éles határ.

**A web és a webfejlesztés egy elég  jó példa, ahol az elavult rendszerek hátrányt okozhatnak nekünk**, mivel legalább kevésbé biztonságosabbak és sokkal lassabbak.

## Egy weboldal, vagy webalkalmazás gyorsan avul el

Amikor fejlesztünk valamit - legyen az egy weboldal, vagy alkalmazás - mindig 3rd-party (harmadik fél által készített) rendszereket használunk.

Ezek a rendszerek, eszközök különböző területen lépnek be a projektekbe. Alapvető választás a programnyelv, hogy [PHP](https://www.php.net/)-t, GO-t, Python-t, vagy Node.js-t használunk.

Ezeket a programnyelveket rendszeresen frissítik, amiket nekünk (többnyire a szerverünk fenntartója telepít) kell beállítanunk, átkapcsolnunk új verzióra.

Ha választottunk egy nyelvet (mint például a PHP), akkor valószínűleg egy ahhoz kapcsolódó keretrendszer segítségével fogunk fejleszteni (mint a [Laravel](https://laravel.com/)). Ezt a keretrendszert ugyanúgy folyamatosan frissíteni kell, mert jöhet egy biztonsági kiadás, vagy egy teljesen új főverzió, ami jobban használja ki az új - programnyelv által nyújtott - funkciókat. A teljesítményről [rengeteg mérést találunk online](https://kinsta.com/blog/php-benchmarks/).

A programnyelv csak az egyik példa. Igaz mindez az adatbázisra (MySQL), a webkiszolgálóra (Apache, NGINX), valamint a front-end oldalra is.

**Az elavulás egy olyan ár, amit vagy így, vagy úgy de megfizetünk.** Ha nem olyan hatékony az oldalunk, alkalmazásunk, mint lehetne, akkor elmulasztott értékesítést kockáztatunk. Ha beragadunk egy régi verzióba, akkor nagy az esély, hogy nehezebb lesz tovább fejleszteni, mert nem lesz, aki elvállalja nagyobb ráfordítás nélkül.

## A WordPress weboldalad frissíteni kell, amit akár te is megtehetsz

A folyamatos frissítésre a WordPress mindig az egyik legtriviálisabb példa lesz, főként a biztonság miatt. [A WP oldalakat gyakran törik fel](https://kinsta.com/blog/is-wordpress-secure/), aminek a leggyakoribb oda egyszerűen az, hogy nem frissítik őket.

Ha van egy jól elkészített oldalunk, egy egyedi témával, kevés függőséggel, akkor a frissítést akár mi is megcsinálhatjuk. Ma már automata bővítmény frissítést is bekapcsolhatunk, ami egy használható és kényelmes funkció.

Fontos, ha így döntünk utána mindig teszteljünk manuálisan, főleg a számunkra kritikus funkciókat (webáruház esetén a vásárlás folyamatot).

**Téma frissítésnél általában a legnagyobb gondot mindig egy 3rd-party téma**, valamilyen builder-rel okozza majd. Ezek különösen problémásak biztonság szempontjából, ezért mindig frissítsük őket!

## Webfejlesztés nincs fenntartás nélkül

**Egy online projekt esetén érdemes 5 évben gondolkodni és öt évre előre tervezni.** Mint mindig most is igaz, hogy a fenntartás, továbbfejlesztés és a frissítés szinte csak akkor lesz kritikus, ha olyan alkalmazásod van, amit sokat használnak vagy/és közvetlen termel pénzt.

Egy egyszerű portfólió oldalnak kevesebb funkciója van és kevesebb előnye is. Itt is fontos, hogy versenyben legyünk a konkurenciával, de a fenntartás elenyésző lesz egy webáruházhoz képest.

Minden esetben számoljunk azzal, hogy az új fejlesztések mellett fenntartási, frissítési költségeink lesznek. Ezekről kérdezzük meg a fejlesztőinket, hogy ők hogy látják mire és hogyan lesz szükség.
