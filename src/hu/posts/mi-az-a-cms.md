---
title: "Mi az a CMS?"
date: "2020-01-10"
categories: 
  - "eszkozok"
---

**A CMS (Content Management System), vagyis tartalomkezelő rendszer egy összetett megoldás az online tartalomkezelésre. Egy olyan alkalmazás aminek a segítségével a felhasználó saját maga tudja szerkeszteni és közzétenni az oldala tartalmát.**

Ma, a közösségi média világában a tartalomgyártás és közzététel alapvető. Egy weboldal esetében is így van, a legtöbb esetben szeretnénk rendszeresen közzétenni, frissíteni a tartalmat.

## A tartalomkezelő rendszerek alapfunkciói

Egy ilyen rendszerben lényegében bármilyen szerkeszthető egység integrálható. A CMS elnevezés egy gyűjtőnév, ami arra utal, hogy a felhasználónak komolyan adminisztratív irányítása van.

**Hogy legyen elképzelésünk, nézzünk pár alapvető modult, egységet:**

- Oldalaink, bejegyzéseinket szabadon tudjuk szerkeszteni és formázni.
- Képekeket tudunk feltölteni, méretezni.
- Rendelkezésünkre állnak SEO eszközök, mint a közösségi metadat szerkesztő.
- A tartalmakat akár időzíthetjük is, ha nem azonnal szeretnénk őket közzétenni.
- Az adminisztrációs felületetre csak jogosultsággal tudunk belépni. Lehetséges több szintű felhasználókezelés is.
- A nyelvesített tartalom gyakori szükség, főleg egy céges weboldal esetén. Egy CMS-ben könnyen oldhatjuk meg ezt is.

## Népszerű CMS-ek

Alapvetően három nagy tartalomkezelő rendszer volt és van: Joomla!, [Drupal](https://www.drupal.hu/), [WordPress](https://hu.wordpress.org/). Mind a három más és más megközelítést alkalmaz. Az hogy melyik a jobb nem nagyon lehet kijelenteni. Jelenleg a legnépszerűbb CMS a WordPress, amit eszméletlen sokan használnak.

## A tartalomkezelő rendszer előnye

A legtöbb ilyen rendszerrel akár magunk is hozhatunk létre egy használható honlapot. A CMS-el az irányítás nagy része a te kezedben lesz, mint tulajdonos/felhasználó. Te döntöd el, hogy mikor, milyen tartalmat teszel közzé. A már említett open-source (nyiltforráskódú) rendszerek biztonságosak, folyamatos támogatást kapnak. A népszerűségük miatt könnyebb hozzájuk fejlesztőt találni.

## Az ilyen rendszerek hátrányai

Mint mindennek, úgy a tartalomkezelő rendszereknek is vannak hátrányaik, azonban ebben az esetben általában a nem megfelelő használtból erednek. Egy WordPress oldalt nagyon egyszerű elárasztani olyan bővítményekkel, amik aztán rontják annak teljesítményét. Habár egy WP oldal esetében akár mi magunk is próbálkozhatunk az optimális eredmény érdekében nem árt egy szakember segítségét igénybe venni.
