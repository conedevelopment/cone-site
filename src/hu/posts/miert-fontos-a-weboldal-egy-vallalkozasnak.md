---
title: "Miért fontos a weboldal egy vállalkozásnak?"
date: "2022-04-20"
tags: ["weboldal-fejlesztés"]
thumbnail: "/img/blog/miert-fontos-a-weboldal-egy-vallalkozasnak.png"
thumbnailAlt: ""
---

**A céges honlap talán a leggyakoribb típus a weboldalak között. Okkal, hiszen egy oldal célja elsődleges az információátadás, ami egy vállalkozás esetében mindig szükséges.**

## Miért legyen weboldala a vállalkozásunknak?

Egy weboldal kaput nyit a nagyvilágra. A felhasználók többnyire a Google segítségével keresnek. Egy megfelelő oldallal a vállalkozásukat többen találják, ismerik meg, ami hosszú távon - ha jól csináljuk - több profitot eredményez.

Ma, függetlenül a szolgáltatási területtől és annak típusától mindig érdemes legalább egy egyszerű bemutatkozó oldalt készítenünk. Ha az oldal semmi mást nem tartalmaz, mint egy rövid bemutatkozást, pár referenciát és a kapcsolatot már jók vagyunk.

Természetesen sok olyan szektor van, ahol nincs hiány a munkában, megrendelésben. Az építőipar manapság egy ilyen terület. Így okkal merül fel a kérdés, hogy miért kell nekünk weboldal, ha pörög az üzlet? Ez ebben az esetben érdemes a márkánk oldaláról megközelíteni. Milyen céget építünk? Merre akarunk növekedni? Milyen minőségű munkákra pályázunk?

> Egy honlap ritkán szól a jelennek, mindinkább a jövőnek. Merre szeretnénk növekedni, bővülni? Persze, ez nem egy csodaszar, hanem csak egy kiegészítő eleme vállalkozásunknak.

## Mire figyeljünk üzletünk oldalának a kialakítása során?

- Induljunk az alapoktól, ami a megfelelő branding. Arculat nélkül nehéz weboldalt tervezni, legyen legalább egy logónk, betűtípusunk és alapszínünk.
- Egy weboldal esetén nincs személyes kapcsolat, nehezebb elérni a [bizalmat](https://conedevelopment.com/hu/mitol-kelt-bizalmat-egy-webaruhaz/). Online jelenlétünk során kiemelten figyeljünk az ügyfél, vásárló megnyerésére.
- Keressünk egy egyszerű célt. Ha csak információt adnánk át (például, hogy milyen szolgáltatást kínálunk) tegyük azt, ha terméket értékesítünk akkor azt. Legyen meg az oldal célja. Miért létezik? Haladjunk lépésről lépésre.
- Derüljön ki, hogy kik vagyunk, mit csinálunk, hogyan érnek el minket.
- Válaszoljunk e-mailre is. Valamiért szörnyen rosszul megy idehaza az e-mailes kommunikáció, pedig sok ügyfél ezt preferálja, valamint az írott kommunikáció visszakereshető.
- Ha a keresőben előrébb akarunk kerülni, akkor elemezzük a konkurenciát.
- Szintén fontos a keresőoptimalizálás miatt a változó tartalom. A változó tartalom arról szól, hogy optimalizáltan és célzottan (témába vágóan) tudunk tartalmat írni rendszeresen az oldalunkra. A tartalommarketing egy jó alternatívája lehet a hirdetéseknek szolgáltatási szektortól függően.
- Teljesítmény, akadálymentesség is sokat számít a UX-ben (User Experience) és a rangsorolásban.

**Egy weboldal folyamatos munkát igényel, ne tekintsünk rá egyszeri feladatként.**

## Milyen típusú céges weboldalak léteznek?

A céges [weboldal típusai nincsenek kőbe vésve](https://conedevelopment.com/hu/weboldal-tipusok-es-azok-celjai/), rengeteg variáció létezik.

### Portfólió oldal

Portfólió oldalnak nevezzük a bemutatkozó oldalakat. Ezen oldalak alapvető elemei: a bemutatkozás, szolgáltatások, referenciák, blog, kapcsolat oldalak.

Összességében egy egyszerű információt átadó oldal, aminek konverziós célja lehet egy űrlap elküldése (például szolgáltatás érdeklődés).

**Általában szolgáltatásokat kínáló vállalkozások esetében használatos, cégünk bemutatására.**

### Áruház oldal

Ha olyan cégünk van, ami értékesít, akkor egy webáruház nagyon jó választás lehet. Egy áruház oldal esetében is megtalálható minden elem, ami a portfólió oldalnál, azonban itt a hangsúly a termékeken és az eladáson van.

Egy online értékesítési felület kialakítása és fenntartása jóval költségesebb, több szakmai tudást igényel, mint egy egyszerű bemutatkozó oldalé, de itt megvan az az előny, hogy rendszerünk közvetlenül pénzt keres nekünk. Mindent mérhetünk, optimalizálhatunk.
