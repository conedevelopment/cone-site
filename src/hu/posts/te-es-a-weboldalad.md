---
title: "Te és a weboldalad"
date: "2024-07-19"
tags: ["weboldal-fejlesztés"]
thumbnail: "/img/blog/te-es-a-weboldalad.png"
thumbnailAlt: ""
---

<p class="lead">Habár egy weboldal fejlesztés alapvetően inkább komplex feladat, mégis az egyszerűség és a fenntarthatóság amire szükséged van hosszútávon. Az elkészült oldal csupán az első lépés. Éppen ezért nem mindegy, hogy miért és milyen online megjelenésre van szükséged. Vagy éppen miért nincs.</p>

Ma az életünket nagy részét online éljük. Ha szükségünk van valamilyen információra, termékre, szolgáltatásra szinte mindig online szerezzük be azt. Könyvtárba már nem nagyon járunk csak a kutatás kedvéért, ahogy a fizikai üzleteket sem nagyon használjuk már, ha nem napi vásárlásról van szó.

Egy saját weboldal és az így létrejött online jelenlét igazán hasznos lehet vállalkozásod számára, ha megfelelően kihasználod.

## Koncepció és a weboldal

Egy weboldal fejlesztéséhez és üzemeltetéshez koncepció kell, így van ez mindennel. Ha nem tudsz egyértelmű választ adni, hogy mi a célja és a haszna az oldaladnak, akkor miért létezik? Persze, sok esetben egy teljesen elhanyagolt weboldal is több, mint a semmi, de mégis egy hatalmas elszalasztott lehetőség.

**A weboldalad célja és haszna lehet:**

- **egyszerűen a tájékoztatás, ami az egyik legalapvetőbb funkciója.** Szolgáltatást nyújtasz (autót szerelsz, orvos vagy) és szeretnéd, hogy megtaláljanak. Az oldal egy statikus portfólió, ami jól kereshető. Google beindexeli és ha legalább vállalhatóan láttad el kulcsszavakkal a tartalmadat fel is dobja majd a megfelelő látogatóknak.
- **Nonprofit oldalt üzemeltetsz, szeretnéd bemutatni mivel foglalkoztok és támogatókat szerezni.** Ez szintén a tájékoztatás alá esik, azonban lévén, hogy nonprofit szervezetről van szó a tájékoztatás jellege más. Azt hogy mivel foglalkoztok sokkal jobban kell bemutatnotok, egy más stílusban. Az oldal a legvégén értékesít, hiszen gyűjthetsz adományt és adó 1%-ot.
- **Közvetlenül terméket értékesítesz, közvetlen foglalást bonyolítasz online egy szolgáltatásra.** Webáruházban bármit értékesíthetünk. Az oldalunk közvetlenül pénzt keres nekünk, a működése kritikus lesz.
- **Közszolgálatot látsz el**, mint egy iskola, önkormányzat. Tájékoztatsz, beszámolsz, vezeted a közösséged.

Ha nincs meg az oldalad célja és az csak egy szükséges rossz úgy is lehet értelme fenntartani, de mi nem sok értelmét látjuk. Egy weboldal nagyon komoly eszköz lehet, ami pénzt keres és értékesít már relatív kis befektetéssel.

## Konkurencia és a weboldal

A kontextust, hogy milyen környezetben jelensz meg, kikkel versenyzel a konkurenciád adja meg. Ahogy azt is, hogy mi az amit értékesíteni tudsz és hogyan.

**A konkurencia elemzés bármilyen új projekt egyik első lépése kell hogy legyen, ez a weben még inkább igaz, mivel tudunk objektíven mérni, összehasonlítani.**

Az hogy össze tudjuk vetni, hogy mi hol állunk a keresőben és a legnagyobb konkurenciánk, valamint az, hogy mind a kettőnk oldalát tudjuk objektíven elemezni (teljesítmény, SEO, akadálymentesítés) szempontjából egy nagyon jó támpontot tud adni, hogy merre van az előre.

## Branding és a weboldal

A weboldal a márkád egyik legértékesebb digitális erőforrása. A márkád pedig a legnagyobb értéked manapság. Mert mindenki süthet és árulhat kenyeret, de miért a tiédet fogják megvenni a legtöbben? Persze, ehetőnek és egészségesnek kell lennie, de ne feledkezz meg arról, hogy mennyire számít a vásárlónak, hogy kitől veszi a terméket.

[![Miért fontos egy weboldal a vállalkozásodnak](https://img.youtube.com/vi/NN7YEIlc-Oc/maxresdefault.jpg)](https://www.youtube.com/watch?v=NN7YEIlc-Oc&ab_channel=HubSpotMarketing)

## A tartalom és a weboldal

Lehetséges, hogy hallottál már róla, **hogy a “content is king” (“a tartalom a király”)**. Hidd el, tényleg így van. A tartalmad egyszerre szól a keresőnek és a felhasználónak. Az új ügyfeleid megszólításának egyik legjobb módja, legyen az kép, videó vagy szöveg. Kezeld így!

Ma még nem látjuk pontosan, hogy mit jelent az AI a tartalomra. Vannak már jelek, hogy bizonyos tartalmakat értéktelenít majd.

## Célközönség és a weboldal

**Az oldaladra nem random látogatók kellenek, hanem azok akiket érdekel, amit kínálsz.** Értelemszerűen tartalommarketing esetén ez a kettő összemosódik, de a felhasználóid nem egyenértékűek.

Tudnod kell, hogy pontosan kiket keresel. Ha megvan a perszóna máris kezdheted az iterálását.

## Egyszerűség és a weboldalad

Ami egyszerűbb, azt egyszerűbb elkészíteni és fenntartani. Triviális gondolat, azonban sokszor nehéz betartani. Ne gondoljunk túl semmit az elején. Ha nem működik az oldalunk 2-3 éve, nincs semmi adatunk, hogy milyen keresésekről jutnak el hozzánk a felhasználók (és kik ezek a felhasználók), akkor a lényeg, hogy induljunk el. Legyünk pragmatikusak és inkább vágjunk bele, ne halogassunk.

Egy jó példa egy nonprofit szervezetnél az adománygyűjtés. Ami kell, hogy egyszerű legyen, mert onnan, hogy pénzt gyűjtesz már eleve nehéz. Ha van egy sima űrlapod, ahol ki lehet választani pár nagyságrendű összeget, megadni az adataid, majd utalni PayPal-lal, vagy SimplePay-el többet érsz, mintha túl bonyolítod és nagyot vállalsz.

Az egyszerűség és fenntarthatóság egy járható útja a statikus weboldal. Ha az oldaladon nem változik a tartalom minden héten, vagy kicsit technikaibb vagy és szerkesztettél már markdown-t, akkor [miért ne legyen az oldalad statikus](https://conedevelopment.com/hu/mi-a-statikus-weboldal-es-miert-egy-jo-dolog/)? Egy statikus oldal fejlesztése, fenntartása jóval egyszerűbb, mint a dinamikus társaié.

## Folytonosság és a weboldal

A cégen, szervezeten belül kell egy személy, aki felel a weboldalért és az online jelenlétért. Ez sok meló, sok iterálás. Lehetsz te, lehet egy kinevezett személy, de valaki legyen, akinek legalább részben az a feladata, hogy néha gondolkodik az online jelenléten és dönt.

Ez a valaki aztán vagy egyedül, vagy a megfelelő fejlesztővel, marketingessel elemzi a gyűjtött statisztikai adatokat, készít egy hipotézist, aminek a segítségével tudtok rendszeresen iterálni.

Mert az iteráció az igazán fontos a fenntartásnál. Egy egy helyben álló weboldal csak elavul, amíg a versenytársaid fejlődnek. Folyamatosan kell fejlesztenünk, bővítenünk, megfelelnünk az új igényeknek. Csak így tudunk több, jobb és új ügyfeleket bevonzani.

[A weboldalad fenn is kell tartani](https://conedevelopment.com/hu/egy-wordpress-weboldal-fenntartasanak-koltsegei/), ami lehet olcsóbb és jóval drágább is, de ez attól fog főként függeni, hogy mennyire termel önjáróan pénzt az adott projekt.


