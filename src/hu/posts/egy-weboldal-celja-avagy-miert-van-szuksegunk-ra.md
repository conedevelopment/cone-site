---
title: "Egy weboldal célja, avagy miért van szükségünk rá"
date: "2020-02-07"
categories: 
  - "jegyzetek"
  - "tervezes"
---

**A weboldal egy jó kommunikációs eszköz, ha a célod, hogy megszólítsd a jelenlegi, vagy jövőbeni ügyfeleidet. Egy oldallal nem csak információt adhatunk át, hanem termékeket, szolgáltatásokat is értékesíthetünk.**

Alapvetően sokak tudják, hogy egy weboldal elengedhetetlen manapság. De mégis miért van rá szükségünk? Ez igazából nem egy olyan dolog, ami jó ha van. Kezelhetjük persze így is, de akkor nagyon sok lehetőségtől esünk el.

## A honlap célja az információátadás

A legalapvetőbb szükség az információátadás. **Értelemszerűen ez cégek, intézmények esetében alapvető. Azért alapvető, mert a felhasználók a keresőből, a Google-ből fognak tájékozódni.** Ha van egy oldala a cégednek - ami mondjuk autószerelő szolgáltatást kínál - akkor ha a felhasználó keres, lehetőséged van, hogy meg is találjon.

Ha megtalálta az oldalt, akkor remélhetőleg megtalálja a szükséges, további információkat. Ilyen információ a szolgáltatás lista, kapcsolati adatok (e-mail cím, telefonszám, cím).

**A jó információátadás nem lebecsülendő, sok múlik azon, hogy mit és hogyan adunk át, ha a webről beszélünk.** Manapság szinte mindenben válogathatunk, ha nem adod meg a látogatónak, amit keres, akkor talál mást.

## A weboldal célja az értékesítés

Természetesen a weboldalunkon keresztül értékesíthetünk. Az értékesítés lehet közvetett, vagy közvetlen. Az előző autós példából kiindulva, ha van egy szolgáltatás listánk és kapcsolati elérhetőségünk, akkor már kereshet is egy potenciális ügyfél, akinek aztán időpontot adhatunk.

Közvetlenül pedig webáruházzal tudunk értékesíteni. Bármit eladhatunk online, de nem mindegy, hogy hogyan csináljuk.

## Az oldal célja a marketing

**Marketing szempontjából a weboldal egy központi hely.** Alapvető, hogy ha lehet és érdemes, akkor használjuk a közösségi médiát is, de a középpont mindig az oldal kell legyen. És hogy miért? Mert ezt tudjuk irányítani teljesen. Ide tudjuk felrakni a blog bejegyzéseinket, az általános információkat, itt tudunk megfelelően mérni.

## A weboldal nem csak érted van, hanem a látogatóért is

Tény, nekünk hasznos az oldal, de sose feledkezzünk meg a látogatókról sem. Az információt te csak feltöltöd, a felhasználó dönti el, hogy ténylegesen hasznos-e.

Hogy pontosan mitől lesz hasznos és emészthető az honlapunk a látogatónak azt sok minden befolyásolja. Nem árt egy esztétikus megjelenés, egy gyors oldalbetöltés, érthető struktúra és információ.
