---
title: "Weboldal típusok és azok céljai"
date: "2021-09-22"
categories: 
  - "weboldal-fejlesztes"
---

**Nem minden weboldal egyenlő. Egy oldal tudása, technikai megvalósítása általában mindig függ az aktuális céltól.**

Mindebből következik, hogy számos kategóriát tudunk meghatározni. Ebben a bejegyzésben főként technikai oldalról közelítjük meg az osztályozást (a teljesség igénye nélkül).

## Blog

**A blog egy rendszeresen publikált bejegyzés folyam.** Népszerű formája a változó tartalom közlésének (mint a hírek). Bármit közzé tehetünk egy blog alatt, ami tartalom. A kezdetekkor ez elsősorban főként személyes bejegyzéseket tartalmazó oldal típus volt, ahol kiírhattuk magunkból a gondolatainkat. Ma már teljesen mainstream és gyakori, hogy egy céges oldalon is van blog, amit a vállalat (főként egyoldalú) kommunikációra is használ.

Ebből következik, hogy a blog ma már nem csak egy különálló oldal, hanem egy másik típus alrésze is lehet. Ahogy a mi oldalunkon (Cone) is a blog menüpont alatt olvasod ezt a bejegyzést. **A tartalomstratégia megvalósításához a blog egy tökéletes eszköz.**

## Portfólió oldal, bemutatkozó oldal, személyes oldal

**Portfólió oldalnak nevezzük azokat az oldalakat, ahol egy szakember (vagy cég) bemutatkozhat és megmutathatja, hogy mit és milyen formában készít, képvisel.**

Alapvetően mindig a szolgáltatás és azt nyújtó személy(ek) köré épül. Ezért fontos egy jó bemutatkozó aloldal kialakítása is, valamint egy listaszerű bemutatása a kész projekteknek.

Leggyakoribb használata a vizuális művek (fotó, videó, grafika) közzététele kreatív szakemberek által.

## Céges weboldal

A céges oldal alapvetően magában foglalja a portfólió oldalt, mivel az elemi igények ugyanazok. **Be kell mutatnunk, hogy kik vagyunk (a cégünk), mivel foglalkozunk, mit csináltunk eddig.**

Minden oldal esetében fontos a bizalom és a hitelesség, de a céges esetén erre kiemelten kell figyelnünk. Továbbá nem árt, ha tartalmaz egy blog aloldalt minden olyan tartalommal, ami kötődik a cégünk életéhez. Fontos sarokkő még a kapcsolat oldal, hogy kapcsolatba is tudjanak velünk lépni.

## E-commerce, kereskedelmi weboldal

**Egy e-commerce weboldal lényegében egy webáruház**, amin keresztül termékeket, vagy szolgáltatást vásárolhatunk. 2021-ben az online értékesítés nagyon felkapott, az elérhető szolgáltatások, eszközök száma drasztikusan nő napról napra. Ma már nem elég csak offline, hagyományos módon értékesíteni.

Webshopot készíteni komoly kihívás, ahogy üzemeltetni és fenntartani is.

\[caption id="attachment\_1704" align="alignnone" width="810"\]![](images/e-commerce-pelda-ebay-1024x561.png) Az ebay oldala az egyik legelső mainstream webshop volt.\[/caption\]

## Landing weboldalak

**A landing oldal egy marketing oldal, ami többnyire egy pontosan meghatározott célt szolgál (például egy telefon bemutatását).**

Ezen oldal típus esetén fontos, hogy “call to action” (a művelet, amit a felhasználótól várunk el) meghatározása és optimalizálása. Egy telefon bemutató oldalán a CTA valószínűleg az értékesítés lehet, így egy “Vásárlás” gomb, vagy “vedd meg ezekben az üzletekben” szekció elengedhetetlen.

## Magazin oldalak

**A magazin oldalon hírek, képek, videók egyéb aktuális és kevésbé aktuális információk találhatóak**. Manapság a magazin formátum népszerű a híroldalak és a napi, hetilapok körében is. Egy jó formátum sok és gyakran változó információ közléséhez.

\[caption id="attachment\_1707" align="alignnone" width="810"\]![](images/magazine-pelda-the-new-york-times-1024x553.png) A The New York Times az egyik legnagyobb híroldal, aminek a magazin stílusa a hagyományos újságokat utánozza.\[/caption\]
