---
title: "Barion fizetési kapu WooCommerce áruházakhoz"
date: "2024-06-14"
tags: ["woocommerce", "fizetési-kapu"]
thumbnail: "/img/blog/barion-fizetesi-kapu-woocommerce-aruhazakhoz.png"
thumbnailAlt: ""
---

<p class="lead">A WooCommerce webáruházunkban az egyik legfontosabb megoldás a fizetési kapu lesz, amiben egy nagyon jó választás lehet a Barion.</p>

A [Barion](https://www.barion.com/hu/) egy magyar paytech vállalkozás, aminek a fő funkciója az online fizetés kezelés biztosítása. Segítségével könnyen implementálhatunk bankkártyás fizetést a webshopunkba. Talán az egyedüli népszerű magyar fizetési szolgáltatás, ami mögött nem egy bank áll.

## A Barion működése, funkciói

Használata nagyon hasonló a SimplePay szolgáltatásához. Fizetésnél a bankkártyánk adataival tudunk vásárolni a Barion felületén (átirányítás történik az áruházunkból). A felhasználók akár fiókot is regisztrálhatnak, ahol aztán menthetik a bankkártya adataikat, vagy akár egyenleget is tölthetnek fel (mint PayPal esetében).

A felhasználói felület egyszerű és letisztult, amit ma már sokan ismernek. Nyolc nyelven érhető el: magyar, angol, német, francia, spanyol, cseh, szlovák és szlovén. Négy devizát támogat: EUR, USD, CZK, HUF.

[![A Barion sztori](https://img.youtube.com/vi/LUSVEPxGBuc/maxresdefault.jpg)](https://www.youtube.com/watch?v=LUSVEPxGBuc)

Jelenleg főként kelet Európában erősek, de egész Európa-szerte ismertek.

### Előnyök:

- Nincsenek rejtett költségek,
- Barion Pixel integrálásával még kedvezőbb árak.
- Barion Metrics-szet használva követhetjük és elemezhetjük a vásárlóinkat.
- Visa, MasterCard, American Express, Diners Club és Discover kártyák elfogadása.
- Barion, Google Pay és Apple Pay tárcák használatának lehetősége.
- Számos fizetési típus: azonnali, késleltetett terhelés, ismétlődő fizetés, befoglalás.
- Lehetőség kártyatárolásos fizetésre.
- Magas szintű csalásvédelem.

### További Barion szolgáltatások

A Barion nem csak fizetési megoldást kínál, hanem egy komplett ecommerce ökoszisztémát.

- **Barion Pixel:** segít nekünk részletes adatokat gyűjteni a felhasználókról. Elemezd te is, hogy mik a felhasználói szokások, a népszerű termékek, vagy éppen mit hagynak a kosárban.
- **Barion Wallet:** felhasználói digitális pénztárca, amibe pénzt tölthetünk, majd fizethetünk vele.
- **Barion Targets:** költs kevesebbet a hirdetésekre a Barion Targets segítségével, ami a Google hirdetések alternatívája lehet.

## Barion és a biztonság

A biztonság mindig elsődleges szempont, amit a fejlesztők több eszközzel is igyekeznek garantálni. A Barion Pixel segítéségével komplex statisztikát gyűjtenek, amit aztán felhasználnak csalásvédelemre is.

Az erős ügyfél-hitelesítésnek (SCA) köszönhetően biztosítják, hogy a felhasználók adatival a legkevésbé lehessen visszaélni.

A Fraud Buster egy tranzakciós kockázat elemzési (TRA) rendszer, ami partnerek segítségével minden fizetést megvizsgál és ellenőriz visszaélést keresve.

## Hogyan kezdhetünk neki a barion használatának

Az **első lépés** a [regisztráció](https://secure.barion.com/Registration/Individual?lang=hu_HU) a vállalkozásod számára.

A **második lépés**, hogy [létrehozol egy elfogadóhelyet](https://www.barion.com/hu/ugyfelszolgalat/elfogadohely/elfogadohely-letrehozasa-es-kezelese/), ami lényegében magát a webshopot jelenti.

**Harmadik lépésként** a következő adatokra lesz szükségünk: **Titkos azonosító (POSKey)** és **Barion Pixel Azonosító**, amit már a WooCommerce Barion bővítményben kell beállítanunk.

## Hogyan használhatjuk a WordPress WooCommerce áruházunkban

A [Barion bővítményt](https://barion.conedevelopment.com/) első lépésként be kell szereznünk, ami ebben az esetben vásárlást jelent. A saját bővítményünk egy prémium, fizetős megoldás, aminek a legnagyobb előnye a folyamatos támogatás, fejlesztés és biztonság.

Ha nem szeretnél többet aggódni a Woo + Barion fizetési megoldásod naprakészségéről és szeretnéd, hogy legyen kihez fordulnod, ha problémád van annak működésével, vagy beállításával választ a mi megoldásunkat!

A telepítésről [itt találsz](https://barion.conedevelopment.com/tamogatas/igy-hasznald/a-woocommerce-barion-bovitmeny-telepitese/) egy rövid útmutatást.
