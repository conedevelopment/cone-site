---
title: "Egyedi fejlesztés Laravel-lel"
date: "2020-01-25"
tags: ["alkalmazás-fejlesztés", "laravel"]
thumbnail: "/img/blog/egyedi-fejlesztes-laravel-lel.jpg"
thumbnailAlt: ""
---

**Az összetett és skálázható webalkalmazás fejlesztéshez komoly eszközökre van szükség. Olyan eszközökre, amik lehetővé teszik a hosszútávú támogatást, bővíthetőséget.**

A mi esetünkben ez a Laravel. A [Laravel egy PHP keretrendszer](https://laravel.com/), az egyik legnépszerűbb. A Laravel ingyenes, open-source (nyílt forráskódú) rendszer, amit Taylor Otwell készített. Támogatása folyamatos, tudásbázisa hatalmas.

## Mi az a keretrendszer?

**A keretrendszer ebben az esetben egy részben előre meghatározott eszközkészletet jelent.** A rendszer számos dolgot előre meghatároz, hogy hogyan, mit, miként tudunk megvalósítani benne. Elveket, technikákat követ. Egy olyan eszköz, ami lehetővé teszi a hatékonyabb fejlesztést PHP alapokon.

A webfejlesztés területén nagyon gyakoriak a keretrendszerek, számos népszerű ilyen létezik különféle területeken, mint a [Bootstrap](https://getbootstrap.com/), [Vue](https://vuejs.org/), React.

Természetesen ez az egész mit sem ér hozzáértés nélkül. Egy ilyen rendszer sosem válthatja ki a részletes programozási ismereteket.

## Mi az az open-source?

Az nyílt forráskód egy népszerű minta a weben, nagyrészt ennek köszönhetjük a fejlődését. Bármerre böngészel mindenhol ilyen kódot találsz (mint például a WordPress). A lényege, hogy ha készítünk valamit (kód formájában ebben az esetben) azt szabadon megoszthatjuk másokkal egy kompatibilis licensz alatt (GPL, MIT). Ezek után a kódot bárki szabadon használhatja.

Általában az egyetlen lényeges megkötés, hogy minden származtatott műnek követnie kell az eredeti licenszet. Ettől függetlenül a kóddal azt teszünk, amit szeretnénk.

**A Laravel is nyílt forráskódú, ami azt is jelenti, hogy bárki beszállhat a fejlesztésébe. Nálunk Gergő a szakértője ennek a területnek, aki már számos hozzájárulást csinált a projektben**

## Mit jelent egy projekt esetén a Laravel függőség?

**Egy ilyen rendszer nagy előnye a robosztussága. Könnyen skálázható, hosszú távon is jól kezelhető.**

Ha megfelelő szakértelemmel készül az oldal könnyű új emberek bevonni annak fejlesztésébe, bővítésébe, mivel [bárki megtanulhatja](https://conedevelopment.com/hu/kezdjunk-fejleszteni-laravel-el/). Tesztelhető, moduláris, jól skálázható és nagyon gyors.

A központi frissítésnek köszönhetően a rendszer mindig naprakész lehet, valamint folyamatosak az új funkciók.
