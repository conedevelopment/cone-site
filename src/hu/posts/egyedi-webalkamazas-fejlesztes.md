---
title: "Egyedi webalkamazás fejlesztés"
date: "2019-02-17"
tags: ['alkalmazás-fejlesztés']
thumbnail: ""
thumbnailAlt: ""
---

**A webes alkalmazás fejlesztés rengeteg lehetőséget nyújt, amely elősegítheti az ötletünk kiterjesztését az internet terében. Ezzel együtt, van néhány olyan változó is a képletben, amelyeket nagyon is érdemes megvizsgálni mielőtt alkalmazás fejlesztetésbe fogunk bele. Mikor érdemes egy nagyobb fejlesztésbe belefogni? Milyen tudást és időt igényel egy-egy komplexebb alkalmazás megalkotása? Nézzük:**

Amit érdemes szem előtt tartani – akármilyen fejlesztés esetében igaz – az, hogy bármiről is legyen szó, tartsuk a lehető legegyszerűbben a dolgot. Miért? Mert kézbentartható, alakítható és ami a legfontosabb, átlátható marad a projekt. Ebből kiindulva nem biztos, hogy neked egy egyedi rendszerre van szükséged. Ha egy WordPress, Shopify vagy akár egy statikus oldal lefedi az igényed, jobban jársz ha maradsz és dolgozol azon, hogy optimalizáld azt. Ha úgyérzed, hogy ezt hamarosan kinövöd – netán ez már meg is történ – akkor nézzünk, hogyan álljunk neki egy ilyen fejlesztésnek.

## Mikor van szükségem egyedi webes alkalmazásra?

Feltehetően akkor, ha az igényeidet nem tudod lefedni a fent említett megoldásokkal. Vegyünk egy példát: egy CRM rendszerre van szükséged, amellyel eseményeket is tudsz kezelni. Felmerül az igény, hogy az események előtt egy meghatározott időpontban email, sms és push értesítéseket kellene küldeni a rendszerből. Mindezt automatikusan. Erre nem valóak a sztenderd megoldások, mivel ez egy speciális igény, erre speciális megoldást kell találni. Vélhetően egy webes alkalmazást.

## Hogyan álljak neki a felesztésnek?

Elsőként össze kell hogy álljon a fejedben, hogy mit is akarsz. Oda már eljutottál, hogy miért nem megfeleő a bevett megoldások használata, de ezen felül meg kell fogalmazni, hogy pontosan mi az a néhány sarokpont, ami az egyedi fejlesztés vezérfonalává vállhat. Nem kell nagy technikai specifikációkra gondolni, elég ha érthetően le tudod írni, hogy milyen működés lenne az amire szükséged van.

Ezt követően meg kell találni a megfelelő fejlesztőket. A többesszám azért indokolt, mert ide már front- és back-end fejlesztőre is szükséged lehet. Meglátásunk szerint érdemes kisebb csapatokban gondolkozni, mert dinamikusabban folyhat a munka. Hidd el, ha nagyobb ügynökségeket keresel fel, ők is letördelik a feladatokat és kisebb csapatokban viszik tovább a fejlesztést. Persze van az a méret, ahol nem lehet elkerülni a komolyabb ügynökségek bevonásást.

## Milyen időigénye lehet a fejlesztésnek?

Ez teljesen projekt függű, de általában elmondható, hogy jóval hosszabb mint egy WordPress alapú oldal fejlesztése. Eddigi tapasztalataink szerint, egy komplexebb alkalmazás fejlesztése és tesztelése akár 3-6 hónapig is eltarthat.

## Mekkora költségekkel számolhatok?

Hogy hogyan gondolkozzunk az árakról/árazásról, az [FPS](https://www.fps.hu/) írt egy remek [cikket.](https://blog.fps.hu/mennyi-az-annyi/) Érdemes elolvasni, mivel rámutat néhány olyan kérdésre, amely gyakran felmerül ezzel a témával kapcsolatban.

Nyílván, ha kisebb csapattal dolgozol, akkor sok tétel kiesik a listáról. Ami viszont nem változik, hogy a tudásnak és a tapasztalatnak itt is magas ára van. Egy jó fejlesztő nem csak a kódja miatt jó, hanem érzi, hogy hogyan dolgozzon együtt másokkal, mikor érdemes új utakat választani és mikor kell a régieket megtartani. Törekszik arra, hogy a megoldásai stabilitást, ugyanakkor lehetőséget is tartalmazzanak. Ez biztosítja, hogy a végeredmény időtálló és bővíthető legyen.

Ennek mind ára van, ami magasabb mint egy átlagos WordPress fejlesztés. Egészen mást követel fejlesztői oldalró és anyagi oldalról is.

## Mennyire időtállóak ezek a megoldások?

Ha a fejlesztő jól választja meg a technológiákat, akkor hosszú távon is igen megbítzhatóak ezek a rendszerek. Ez nem azt jelenti, hogy nem igényel karbantartást, hanem azt, hogy vélhetően kisebb energiával szinten lehet őket tartani, akár évekig is. Persze megesik, hogy 1-1 nagyobb változást is eszközölni kell, de ha jól megtervezett rendszerrel van dolgunk, akkor ezekkel eleve számolt a fejlesztői gárda.

## Összegzés

Látni kell, hogy egy egyedi alkalmazás lefejlesztése nem kis vállalkozás egyik féltől sem. Érdemes végiggondolni, hogy mennyire van szükségünk egyedi megoldásokra. Ha úgy döntünk, hogy belevágunk, mindenképpen hagyjunk elég időt a tervezésre, a végig gondolásra. Reméljük a fent leírt pontok ebben nyújtanak némi segítséget.
