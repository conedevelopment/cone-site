---
title: "WordPress és stratégia, mikor, hogyan használjuk?"
date: "2020-02-22"
categories: 
  - "tervezes"
  - "wordpress"
---

**Ha a célnak megfelelően használjuk a WordPress egy tökéletes rendszer. Egyszerűen, viszonylag gyorsan és rugalmasan tudunk létrehozni vele komplex megoldásokat. Mindemellett persze nem árt tudatában lenni a korlátainak sem.**

Mint oly sok mindent, úgy ezt is lehet rosszabbul és jobban csinálni. Attól függően, hogy milyen igényeink és lehetőségeink vannak a végtermékek között hatalmas különbségek lehetnek.

## Ha WordPress-t választasz tudd, hogy mire kell

**Sok esetben nincs szükség egy egyedi, több százezer forintos oldalra.** Ha csupán szeretnénk online jelenlétet számos középút létezik, úgy mint a sablon. Ezt akár mi is beállítjuk, ha szeretjük a technikai kihívásokat. A költségeket illetően elég kedvező eredményt kaphatunk. Egy WordPress telepítése, téma letöltése, pár bővítmény beállítása vállalható feladat, igaz az angol tudás nem árt hozzá (jobb válaszokat kapunk a kérdésekre a keresőben angolul).

**Egy "összekattintott" WordPress oldalnak ugyanakkor megvan az a hátránya is, hogy nehezebben továbbfejleszthető.** Az egy dolog, hogy bővítményekkel mindent (majdnem mindent) megtudunk oldal, az pedig egy másik, hogy mindez milyen oldalt eredményez. Egy sok függőséget használó oldal általában lassú, inkonzisztens. Mi személy szerint nem igazán vállalunk WordPress oldal átvételt, mert 10-ből 8 esetben nehezen átlátható, bugos és nem alkalmas úgy, abban az állapotára a továbbfejlesztéshez.

Persze ezek mellett az előny, hogy a mag az minden esetben továbbvihető. Ha van például egy WooCommerce áruházunk, akkor a termékek, azok alapbeállításait könnyen lehet migrálni egy új rendszerbe. De ezt leszámítva kezeljük úgy, mint egy eldobható rendszert.

**A saját sablonos megoldással ellentétben a fejlesztést akár rábízhatjuk azokra is, akik tudnak programozni, tudják, hogyan kell a WordPress-t szakszerűen bővíteni, valamint tudnak minket hosszú távon is támogatni. Ez több költséggel jár, viszont az eredmény szinte minden tekintetben jobb lehet.**

Egy egyedi grafikai megjelenés, amit céges arculathoz igazítottak igen profin néz ki. Egy gyorsan betöltődő oldalt nem csak a felhasználók szeretnek majd, de a keresők is.

## Nem mindig a WordPress a jó választás

Számos szolgáltatás létezik, amivel egyszerű weboldalakat rakhatunk össze. Ezeknek az oldalaknak a lényege, hogy béreljük az adott oldalt, havi, vagy éves díj ellenében. Ezzel a megoldással megint csak egyszerű elindulni, mivel úgy vannak felépítve ezek a tervezők, hogy nem kell hozzájuk szakértelem.

**Komolyabb egyedi igények esetén érdemes lehet az egyéni rendszer is. Ha valami olyan igény merül fel, amit már WordPress-ben nem tartunk támogathatónak, akkor már csak egyedire tudunk ajánlatot adni.**

Akadhat olyan eset, ahol meg épp hogy a kevesebb a több. Készülhet statikus oldal is, ami nem feltétlenül olcsóbb, ha egyedi a terv, viszont sebességben verhetetlen.

Az igényeket mi tudjuk, mérjük fel őket, tájékozódjunk és aztán hozzuk meg a megfelelő döntéseket.
