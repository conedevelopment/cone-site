---
title: "Már rendelkezünk hivatalos Laravel tanúsítvánnyal"
date: "2020-07-26"
categories: 
  - "laravel"
---

**Egy tanúsítvány önmagában sok mindent nem jelent, azonban számos esetben jól jön ha rendelkezik vele a ember.**

Mivel sok esetben nincs lehetőség a személyes benyomás megteremtésére 1-1 munkalehetőség kapcsán, jól jön, ha van valami a kezünkben ami biztos alapot nyújt a bizalomnak. Ilyen helyzetben sokat ad, ha olyan hivatalos papírral/tanúsítvánnyal rendelkezünk amely szorosan kapcsolódik az általunk nyújtott szolgáltatáshoz.

Például Gergő esetében, aki sikeresen letette a “[Laravel Certification](https://certification.laravel.com/)” vizsgát, és így megszerezte hivatalos Laravel tanúsítványt. A teszt végével egy klasszikus oklevelet kapott, valamint bekerült az [online adatbázisba](https://exam.laravelcert.com/is/D-Nagy-Gergo/certified-since/2020-06-23).

[![](images/laravel-certificate-d.-nagy-gergo-2020-06-23_5-02.png)](https://conedevelopment.com/wp-content/uploads/2020/07/laravel-certificate-d.-nagy-gergo-2020-06-23_5-02.png)

## A vizsgáról pár szóban

Amennyiben érdekel a vizsga, ezek az információk a hasznodra lehetnék:

- a vizsga 45 perc és 45 kérdést kapsz.
- Minden kérdés esetében 3-4 válasz közül kell kiválasztani a megfelelőt.
- A vizsga alatt jól megvilágított helyiségben, egyedül kell lennünk.
- A vizsga alatt webkamera segítségével minket míg egy ellenőrző eszköz segítségével a képernyőnket rögzítik (erre lesz pontos leírás).
- A dokumentáció alapos átolvasása nagyon fontos, hiszen a vizsga konkrétan visszakérdez 1-1 szekcióra a dokumentációból.
- A vizsga angol nyelvű, és vannak kérdések amelyek értelmezése inkább tapasztalatot mint nyelvtudást igényel.
- A vizsga végeztével 3-4 munkanapon belül kapjuk meg az eredményt.
- Jelenleg 316.23 euróba kerül, ami tartalmaz egy újra vizsgát is.
- Feltétel, hogy a jelentkezés után 3 hónapon belül le kell tennünk a vizsgát.
