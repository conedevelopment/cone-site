---
title: "Szakmai szótár webáruház tulajdonosoknak"
date: "2024-09-21"
tags: ["webáruház"]
thumbnail: "/img/blog/webaruhaz-szotar.jpg"
thumbnailAlt: ""
---

Ha e-kereskedelemről, webáruház üzemeltetésről van szó, akkor számos új és egyedi szakkifejezéssel találkozhatunk, ami kimondottan csak ezt a területet érinti.

Amennyiben online értékesítünk, úgy a marketing kiemelten fontos, ahogy az ide kapcsolódó szakszavak is. A webshop üzemeltetés nem egy egyszerű feladat, ahol az optimális eredmény eléréséhez célszerű csapatban gondolkodnunk. Ettől függetlenül minden szereplőnek hasznos, ha képben van az alapokkal.

## E-commerce

Angolul az online kereskedelmet, értékesítést jelenti. A magyar megfelelője az e-kereskedelem, de gyakran használjuk az idegen verziót is.

## Kosár

A vásárlók virtuális kosara, ahova belerakják a terméket fizetés előtt.

## Elhagyott kosár

Az a kosár, amibe egy potenciális vásárló terméket helyezett el, de nem vásárolta meg. Az elhagyott kosarat többféleképpen lehet kezelni:
- időről-időre üríteni,
- vagy benne hagyni végtelenségig (amíg elérhető a termék).

Mind a két esetben célszerű e-mailben értesítenünk a felhasználót, hogy a kosarában “felejtett” valamit, így terelve a vásárlás befejezése felé. Mint mindig, úgy itt se tolakodjunk túlságosan, kedvezmény adása ezen a ponton egy jó ötlet lehet (feltételtől függően).

## Átlagos kosárérték - Average Order Value (AOV)

Az átlagos összege a rendeléseknek a webshopban. Átlagos kosárérték = bevétel / összes rendelés darabszáma.

## Bundling, csomagok

A bundling az jelenti, amikor több terméket egy csomagban kínálsz megvásárlásra a legtöbbször kedvezőbb áron.

## Upselling

Az upselling egy értékesítési stratégia, amelynek célja, hogy a vásárlókat arra ösztönzik, hogy az alapvetően megvásárolni kívánt termék vagy szolgáltatás helyett egy drágább, magasabb értékű vagy jobb minőségű változatot válasszanak. Az upselling során az eladó igyekszik bemutatni az alternatívák előnyeit, és meggyőzni a vásárlót arról, hogy az értékesebb opció nagyobb értéket kínál számára.

Minden értékesítési területen találkozhatunk vele:
- gyorsétteremben ilyen a menü,
- egy online számlázó szolgáltatásnál ilyen, amikor egy csomagban több minden található meg, ami hasznos az átlag felhasználónak.

## Süti

A sütiket ezen a ponton valószínűleg már mindenki ismeri és mindenkinek tele van vele. Amiért itt mégis érdemes kiemelni, mert egy webshop esetében sokkal több sütit fogunk kezelni:

- az autentikáció, bejelentkezés miatt,
- kosár figyelés miatt,
- statisztika miatt,
- hirdetések miatt,
- bármilyen konverzió mérés miatt.

## Ügyfélszerzési költség - Customer Acquisition Cost (CAC)

Az, hogy vásárlód legyen pénzbe kerül, amit ügyfélszerzési költségnek hívunk. Az értékesítési és marketing költségeket el osztjuk az összes megszerzett vásárlóval.

CAC = (értékesítés + marketing kiadások) / (összes megszerzett vásárló)

## Affiliate marketing

Egy fajta marketing, ahol az eladó és a hirdetők szorosan dolgoznak együtt. Lényege, hogy az eladó az értékesítés összegének egy részét oda adja annak a személynek, akin keresztül az értékesítés megtörténik. Ezt egyedi linkekkel követik (konverzió) nyomon, a hirdetők többnyire saját blogokat futtatnak (témába vágóan), amikről átlinkelnek a termékekre.

## Business to Business (B2B)

A folyamat, amikor kizárólag cégeknek értékesítjük a szolgáltatásainkat, termékeinket.

## Business to Consumer (B2C)

A folyamat, amikor közvetlenül magánszemélyeknek értékesítünk.

## Call to Action (CTA)

Egy felhívás, aminek a célja, hogy a felhasználó kattintson, csináljon valamit, aminek a végén értékesítés van. A CTA többnyire egy gomb, banner, ami motiválja a felhasználót egy kuponnal (vagy hasonlóval), hogy cselekedjen azonnal.

## Konverzió

Konverziónak nevezzük, amikor a felhasználót vásárlóvá konvertáljuk. Az egyik legfontosabb része az értékesítésnek, mivel közvetlenül befolyásolja a bevételünket. Egy konverzió bármi lehet (egy sima űrlap elküldése is), nem csak értékesítés.

Leggyakrabban az online hirdetések esetében találkozunk vele, mivel az egyik leghasznosabb beállítás, ha konverzió után fizetünk (nem pedig kattintás, megjelenítés után) annak költségét.

## Konverziós tölcsér

Az értékesítési csatorna, amin a látogató végigmegy, amíg konverzió nem lesz. Azért nevezzük tölcsérnek, mert ideális esetben a felhasználónak több belépési pontja van a konverzió felé, ezért az útvonal belépési része szélesebb.

## Konverziós arány
A látogatók száma osztva a fizetős vásárlókkal

## Tartalomkezelő rendszer - Content Management System (CMS)

Egy adminisztrációs felület, mint a WordPress, amin keresztül a weboldalad, webshopod tartalmát tudod szerkeszteni.

## Keresztértékesítés - Cross-selling

Amikor egy termék oldalaláról egy kapcsolódó és a vásárlónak szintén hasznos másik termékre hivatkozunk. Ez lehet egy kiegészítő termék is, ami növeli a felhasználó elégedettségét a termékkel kapcsolatban.

## Dropshipping

A dropshipping egy olyan értékesítési forma, ahol te csak az eladást csinálod, annak teljesítését (termék raktározását, csomagolását, küldését) már egy harmadik fél csinálja. Te egy proxy vagy az ügyfél és az eladó között, így részesülsz a jutalékból.

## Fizetési kapu

A fizetési kapu az a megoldás, integráció, amivel a bankkártyás fizetést kezelheted az áruházadban. Rengeteg opció közül lehet választani, WooCommerce-hez itthon népszerű a [SimplePay](https://simplepay.conedevelopment.com/) és a [Barion](https://barion.conedevelopment.com/).

## Befektetésarányos megtérülés - Return of Investment (ROI)

A ROI értéke a pénz mennyisége összehasonlítva ahhoz, amit költöttél, vagyis a profitod egy adott időben.

## Szoftver, mint szolgáltatás - Software as a Service (Saas)

Lényegében egy harmadik fél szolgáltatása, aki lehetővé teszi számodra a programját, hogy tárold az adataidat, valamint hogy bárhonnan elérd azokat. Nagyon leegyszerűsítve egy online előfizethető online szolgáltatás, mint a számlázó, amit használsz.
